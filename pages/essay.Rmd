---
title: "ინსტრუქცია რეფერატისთვის"
output: html_document

---

![](ico/book.png) რეფერატის გეგმა:

_წინამდებარე ტექსტი საორიენტაციო ხასიათს ატარებს. პირველ რიგში, კარგად მოისმინეთ და ჩაინიშნეთ, რას გეტყვით ქ-ნი მარინა!_

პირველ რიგში, გადადით [ამ ბმულზე](https://docs.google.com/spreadsheets/d/1pV5geYGYhMClo72Vbk7V3d52QA2khIdSQvqCMfQzE4w/edit?usp=sharing) და თქვენი სახელის და გვარის გასწვრივ მიუთითეთ რეფერატის სახელწოდება.

რეფერატისთვის აირჩიეთ საქართველოს შემადგენლობაში არსებული ნებისმიერი ტერიტორიული ერთეული: მხარე, ქალაქი, მუნიციპალიტეტი, სოფელი. ტექსტის მეშვეობით, უნდა წარმოადგინოთ ამ არეალის საზოგადოებრივ-გეოგრაფიული დახასიათება. უნდა აღწეროთ და გააანალიზოთ შემდეგი კომპონენტები:

* ზოგადი აღწერა:
	+ ფიზიკურ-გეოგრაფიული და პოლიტიკურ-გეოგრაფიული მდებარეობა;
	+ ადმინისტრაციული კუთვნილება;
	+ ფართობი და მოსახლეობა;
	+ საზღვრები და მოსაზღვრე ტერიტორიული ერთეულები
* ფიზიკურ-გეოგრაფიული თავისებურებები, მათ შორის:
	+ რელიეფი;
	+ შიდა წყლები;
	+ მინერალური რესურსები (წყლები არ იგულისხმება!!!);
	+ კლიმატი;
	+ ნიადაგები და გეოლოგია
* მოკლე ისტორიული ექსკურსი
	+ როგორ ჩამოყალიბდა ეს ტერიტორიული ერთეული. მაგალითად, თუ მუნიციპალიტეტს იღებთ, რომელი სხვა მუნიციპალიტეტის ან ადრე არსებული ტერიტორიული ერთეულის ფარგლებიდან გამოიყო? თუ ქალაქია, როდის მიიღო ურბანული სტატუსი და ა.შ.
	+ ისტორიული განვითარების ძირითადი თავისებურებები
* მოსახლეობა
	+ მოსახლეობის რაოდენობა;
	+ ეთნიკური და რელიგიური სტრუქტურა (შეგიძლიათ, [აქ](https://www.dropbox.com/s/k6pdvxiwk7ne9z2/2014_%E1%83%AC%E1%83%9A%E1%83%98%E1%83%A1_%E1%83%90%E1%83%A6%E1%83%AC%E1%83%94%E1%83%A0%E1%83%90_%E1%83%A0%E1%83%94%E1%83%9A%E1%83%98%E1%83%92%E1%83%98%E1%83%90.xlsx?dl=0) და [აქ](https://www.dropbox.com/s/frmp821zhf21qy3/2014_%E1%83%AC%E1%83%9A%E1%83%98%E1%83%A1_%E1%83%9B%E1%83%9D%E1%83%A1%E1%83%90%E1%83%AE%E1%83%9A%E1%83%94%E1%83%9D%E1%83%91%E1%83%98%E1%83%A1%20%E1%83%90%E1%83%A6%E1%83%AC%E1%83%94%E1%83%A0%E1%83%90.xlsx?dl=0) ნახოთ;
	+ დასაქმების სტრუქტურა (ნახეთ წინა ბმულებში);
	+ მოსახლეობის ბუნებრივი და მექანიკური მოძრაობის თავისებურებები;
* მეურნეობა
	+ მეურნეობის ისტორიულად ჩამოყალიბებული დარგობრივი სტრუქტურა;
	+ მრეწველობა;
	+ სოფლის მეურნეობა;
	+ ტრანსპორტი და კომუნიკაციები;
	+ ენერგეტიკა;
	+ ძირითადი საწარმოები და დამსაქმებლები
	+ (თუ მუნიციპალიტეტებზე წერთ:) საჯარო ფინანსები - როგორია პროგრამული ბიუჯეტი და რაში იხარჯება თანხების ძირითადი ნაწილი?
* განვითარების პერსპექტივების თქვენეული შეფასება
	+ სამეურნეო პერსპექტივები;
	+ კერძოდ: ტურისტულ-სარეკრეაციო პერსპექტივები;

ნაშრომში აუცილებელია ცხრილების, დიაგრამების და რუკების გამოყენება. თუმცა გაფორმებისას უზარმაზარი გრაფიკი ან დიაგრამა ერთ გვერდად არ ჩაითვლება. აუცილებელია, რომ გამოყენებული ვიზუალური თუ რაოდენობრივი მასალა ტექსტს უკავშირდებოდეს.

შეძლებისდაგვარად დაიცავით გრამატიკის და წერის წესები. სახელმძღვანელოდ შეგიძლიათ, გამოიყენოთ [ენის მოდელირების ასოციაციის](http://www.ena.ge/georgian-grammar-electronic-book) მიერ შექმნილი ელექტრონული ცნობარი.

გამოყენებული მასალები ციტირება აუცილებელია! დაიცავით APA ფორმატი, რომლის საკმაოდ კარგი ქართულენოვანი ტექსტი [ამ ბმულზეა მოცემული](https://www.scribd.com/doc/47867090/APA-axali-3). ვებსაიტებიდან აღებული მასალის ციტირებისას აუცილებელია სრული ბმულის მითითება. მაგალითად:

* შეცდომაა: მოსახლეობის 2014 წლის საყოველთაო აღწერის ძირითადი შედეგები ზოგადი ინფორმაცია. www.census.ge
* სწორია: მოსახლეობის 2014 წლის საყოველთაო აღწერის ძირითადი შედეგები ზოგადი ინფორმაცია. ნანახია: http://census.ge/files/results/Census%20Release_GEO.pdf

რეფერატის შაბლონი ჩამოტვირთეთ [ამ ბმულიდან](https://www.dropbox.com/s/8zos4zttdq7kywv/%E1%83%A0%E1%83%94%E1%83%A4%E1%83%94%E1%83%A0%E1%83%90%E1%83%A2%E1%83%98%E1%83%A1_%E1%83%A8%E1%83%90%E1%83%91%E1%83%9A%E1%83%9D%E1%83%9C%E1%83%98.docx?dl=0). როგორც ხედავთ, თქვენი ტექსტი უნდა იყოს Microsoft Word-ის დოკუმენტის მაქსიმუმ ათი გვერდი (სატიტულო ფურცლის და შინაარსის გამოკლებით). ტექსტი უნდა ააწყოთ 11 ზომის Sylfaen შრიფტით და დაიცვათ სტრიქონებს შორის 1.5 დაშორება.

ფაილს დაარქვით თქვენი სახელი და გვარი (მაგ. დავით_სიჭინავა_ესე.docx) და _ათი მაისის საღამოს 23:59-მდე_ ატვირთეთ [ამ ბმულზე](https://www.dropbox.com/request/R9p3HpG8Feh5QVUn5eNT). დაგვიანებით ატვირთული ნაშრომები უფრო მკაცრად გასწორდება :)

გაითვალისწინეთ, პლაგიატი, წყაროს ციტირების გარეშე გამოყენება ან - რეფერატის სხვისთვის დაწერინება დასჯადია და შედეგად ავტომატურად ნულ ქულას მიიღებთ.

წარმატებებს გისურვებთ!